34 T lte Conspiracy os Catilinae. [ΒΑΜ.

possit audacia, ubi ad defendundum opes minores sunt.
Quare vanum equidem hoc consilium est, si periculum ex
illis metuit3 sin in tanto omnium metu solus non timet, eo
magis refert me mihi atque vobis timere. Quare cum de P.

5 Lentulo ceterisque statuetis, pro certo habetote, vos simul
de exercitu Catilinae et de omnibus conjuratis decernere.
(Quanto vos attentius ea agetis, tanto illis animus infirmior
erit: si paululum modo vos languere viderint, jam omnes
feroces aderunt.

10 “ Nolite existumare majores nostros armis rem publicam ex
parva magnam fecisse. Si ita res esset, inulto pulcherrumam
eam nos haberemus; quippe sociorum atque civium, prae-
terea armorum atque equorum major copia nobis quam illis
est. Sed ‘alia fuere, quae illos magnos fecere, quae nobis

15 nulla sunt: domi industria, foris justum imperium3 animus
in consulundo liber, neque delicto neque lubidini obnoxius.
Pro his nos habemus luxuriam atque avaritiam3 publice
egestatem, privatim opulentiam3 laudamus divitias, sequi-
mur inertiam3 inter bonos et malos discrimen nullum;

20 omnia virtutis praemia ambitio possidet. Neque mirum:
ubi vos separatim sibi quisque consilium capitis, ubi domi
Voluptatibus, hic pecuniae aut gratiae servitis, eo fit, ut im-
petus fiat in vacuam rem publicam.

“ Sed ego haec omitto, Conjuravere nobilissumi cives pa-

25 triam incendere, Gallorum gentem infestissumam nomini
Romano ad bellum accersunt, dux hostium cum exercitu
supra caput est: vos cunctamini etiam nunc, quid intra
moenia deprehensis hostibus faciatis? Misereamini censeo
—deliquere homines adulescentuli per ambitionem —atque

30 etiam armatos dimittatis. Ne ista vobis mansuetudo et mise-
ricordia, si illi arma ceperint, in miseriam convortet. Sci-
licet res ipsa aspera est, sed vos non timetis eam. Immo
vero maxume: sed inertia et mollitia animi alius alium ex-
spectantes cunctamini, videlicet deis immortalibus confisi,

35 qui hanc rem publicam saepe in maxumis periculis serva-
vere. Non votis neque suppliciis muliebribus auxilia
deorum parantur: vigilando, agundo, bene consulundo pros-
pere omnia cedunt: ubi socordiae te atque ignaviae tradi-
deris, nequiquam deos implores ; irati infestique sunt. Apud

40 majores nostros T. Manlius Torquatus bello Gallico filium

