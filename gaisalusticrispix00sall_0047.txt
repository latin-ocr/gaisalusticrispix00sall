CAT. 51.] Coesczr's Specclc: ffi'storz‘cal Escamples. 31

crudelis—quid enim in talis homines crudele fieri potest?
—sed aliena a re publica nostra videtur. Nam profecto aut
metus aut injuria te subegit, Silane, consulem designatum,
genus poenae novom decernere. De timore supervacaneum
est disserere, cum praesertim, diligentia clarissumi viri con· 5
sulis, tanta praesidia sint in armis. De poena possum equi-
dem dicere—-id quod res habet—in luctu atque miseriis
mortem aerumnarum requiem, non cruciatum esse; eam
cuncta mortalium mala dissolvere 3 ultra neque curae neque
gaudio locum esse. Sed, per deos immortalis, quamobrem 10
in sententia non addidisti, uti prius verberibus in eos anim-
advorteretur‘? An quia lex Porcia vetat? At aliae leges
item condemnatis civibus non animam eripi, sed exsilium
permitti jubent. An quia gravius est verberari quam ne-
cari? Quid autem acerbum aut nimis grave est in homines 15
tanti facinoris convictos? Sin quia levius est, qui convenit
in minore negotio legem timere, cum eam in majore negle-
geris? .

‘⁶ At enim quis reprehendet, quod in parricidas rei publicae
decretum erit? TempuS, dies, fortuna, cujus lubido genti- 20
bus moderatur. Illis merito accidet, quicquid evenerit3
ceterum vos, patres conscripti, quid in alios statuatis con-
siderate. Omnia mala exempla ex rebus bonis orta sunt.
Scilicet ubi imperium ad ignaros aut min us bonos pervenit,
novom illud exemplum ab dignis et idoneis ad indignos et 25
non idoneos transfertur. Lacedaemonii devictis Athenien-
sibus triginta viros imposuere, qui rem publicam eorum
tractarent. Ei primo coepere pessumum quemque et omni-
bus invisum indemnatum necarc; ea populus laetari et
merito dicere fieri : post, ubi paulatim licentia crevit, juxta 30
bonos et malos lubidinose interficere, ceteros metu terrere3
ita civitaS, servitute oppressa, stultae laetitiae gravis poenas
dedit. Nostra memoria victor Sulla, cum Damasippum et
alios ejus modi, qui malo rei publicae creverant, jugulari
jussit, quis non factum ejus laudabat? homines scelestos et 35
factiosos, qui seditionibus rem publicam exagitaverant, me-
rito necatos aiebant. Sed ea res magnae initium cladis fuit.
Nam uti quisque domum aut villam, postremo vas aut
vestimentum alicujus concupiverat, dabat operam, ut is in
proscriptorum numero esset. Ita illi, quibus Damasippi 40

